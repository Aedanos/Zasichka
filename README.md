Засічка v1.0 — інструмент для тестування перекладів та інших цілей

Автор: Aedan


Засічка — це інструмент для тестування локалізацій. Він дозволяє фіксувати помилки перекладу в реальному часі, не відволікаючись від ігрового процесу або перегляду матеріалу.

Ідеєю було створити максимально просту програму, яка б дозволила при проходженні гри та записі цього проходження фіксувати часові мітки помилок, а потім легко їх знаходити на збереженому відео. 

Як це працює: 
- тестувальник / стример проходить гру, транслюючи проходження, при цьому при виявленні помилки натискає гарячу клавішу засічки;
- після завершення трансляції зберігає файл .sich;
- скидує цей збережений файл перекладачу / редактору;
- перекладач / редактор вставляє посидання на відео трансляції, відкриває файл .sich та опрацьовує помилки, без необхідності перегляду усього відео.

Програма розділена на два модулі для максимальної зручності:

1. exe-версія (Захоплення помилок)
   
Використовується безпосередньо під час проходження гри.

Бачите помилку в тексті/озвучці — натискаєте гарячу клавішу.

Програма миттєво фіксує точний час створення засічки.

Після завершення сесії ви зберігаєте всі засічки у файл .sich.


2. Веб-версія (Перегляд та аналіз)
   
Використовується для перевірки знайдених помилок та роботи з відео та трансляціями.

Ви вставляєте у програму посилання на відео на YouTube.

Імпортуєте файл .sich, створений десктопною версією.

Клікаєте на засічку — і відео автоматично перемотується на момент із помилкою.

Повторний клік ставить відео на паузу.

Результат: Вам не потрібно вручну шукати баг на 2-годинному записі або робити знімки екрана з помилками.


Можливості

Файли, створені на ПК, відкриваються у браузері.

Є можливіть давати створеним засічкам (часовим міткам) назви.

Корекція часу: наприклад, -2.0 сек, щоб засічка була точно перед появою тексту(також знадобиться, якщо трансляція має затримку).

Веб-версією можна користуватися окремо, якщо ви просто переглядаєте відео та робите нотатки вручну.

Короткий гайд

Для тестувальника, стримера (ПК):

Завантажте exe-версію програми https://github.com/Aedanos/Zasichka/releases/download/Zasichka/Zasichka_by_Aedan.v1.0.zip

Запустіть Zasichka_by_Aedan.exe від імені адміністратора.

За небхідності переназначте гарячі клавіші (зазамовчуванням F2 — початок відліку, F3 — створення засічки).

Під час гри натискайте клавішу засічки при кожному виявленні помилки або неперекладеного тексту.

В кінці натисніть ЗБЕРЕГТИ (отримаєте файл .sich).

Для перекладача / редактора (Web):

Відкрийте https://aedanos.github.io/Zasichka/.

Вставте посилання на відео.

Натисніть ВІДКРИТИ та виберіть отриманий від тестувальника файл .sich.

Користуйтеся кнопкою ▶ біля кожної засічки для швидкої навігації по помилках.

Повторне натиснення ставить відео на паузу.

Переглянуті засічки виділяються сірим кольором. 

Прогрес опрацювання засічок можна зберегти.

Поки що те тестова версія програми. Поставити запитання, а також повідомити про помилки можна у дискорд каналі https://discord.gg/YsvV9mK4Cy
